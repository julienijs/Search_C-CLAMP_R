<sentence id=DIE_1900_10.txt_1>Zuiderzonne.<\sentence>
<sentence id=DIE_1900_10.txt_2>o Zuiderstreken, 'k zag uw glansen, Ik voelde 't warmen van uw gloed, Ik zag de Aprilzon met een vloed Van weelderige bloemenkransen U tooien, 'k mocht de wellust speuren Van uw bedwelmend zoete geuren;<\sentence>
<sentence id=DIE_1900_10.txt_3>Maar 'k vond toch niet, Wat 'k in de Lente liefst geniet!<\sentence>
<sentence id=DIE_1900_10.txt_4>Ik zag uw loof in weelde pralen: Eén straal der zon, en 't was ontstaan!<\sentence>
<sentence id=DIE_1900_10.txt_5>Maar 't botje teêr, dat, vreesbegaan, En dauwbepereld, nog blijft dralen, Maar 't knopje, dat, in 't bloesem worden Nog talmt, eer 't gansch zich wil ontgorden, Ontdekte ik niet, Ofschoon ik zorgzaam heb gespied!<\sentence>
<sentence id=DIE_1900_10.txt_6>Vaak stond ik bij het laaie lichten Van dageraad of avondvuur Te turen, of geen schemeruur Den scherpen gloedglans kon doen zwichten.<\sentence>
<sentence id=DIE_1900_10.txt_7>Maar steenige aarde en stalen hemel, Wat kennen die van 't kleurgewemel, Het tintenlied, Dat uit het waas der neevlen schiet?<\sentence>
<sentence id=DIE_1900_10.txt_8>Mijn hart, benard door heimlijk trachten, Verviel in weemoed, zwaar en naar.<\sentence>
<sentence id=DIE_1900_10.txt_9>Ik min u, zon, gij, bron en aar Van Godgeschonken vreugd en krachten!<\sentence>
<sentence id=DIE_1900_10.txt_10>Maar 'k min u als bescheiden maged: Geen zuiderdriestheid mij behaget.<\sentence>
<sentence id=DIE_1900_10.txt_11>'k Herkende u niet In vlammengloed, die zengt en ziedt!<\sentence>
<sentence id=DIE_1900_10.txt_12>Hilda Ram.<\sentence>