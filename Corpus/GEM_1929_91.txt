<sentence id=GEM_1929_91.txt_1>D.A.M. Binnendijk: Jezus consolator Het kind gaat leven in haar steenen armen En strekt de handen en verheft de stem, Die langzaam zwellend tot een requiem De klanken schakelt in een streng erbarmen.<\sentence>
<sentence id=GEM_1929_91.txt_2>De mannen schrijden en zij hooren niet Het troostend slotwoord en den heldren zang Van 't kind, dat bij zijn moeder warm en bang Terugzinkt na zijn onbegrepen lied.<\sentence>
<sentence id=GEM_1929_91.txt_3>Nu staat Maria met het hoofd genegen Beschermend en verteederd met het kind Bij 't woud, dat ving zijn bede in den wind, In blauw en goud, stil in den kouden regen.<\sentence>