<sentence id=DIE_1900_9.txt_1>Na twintig jaren.<\sentence>
<sentence id=DIE_1900_9.txt_2>Met uw grijze, leemen wanden, Uw vervallen, strooien dek, In de schaduw van den boschden, Altijd op dezelfde plek, Met uw oude schuur en stalling, Staat gij, als voor veertig jaar, Onvergeten vredenestje, Stille vaderwoning, dáár!<\sentence>
<sentence id=DIE_1900_9.txt_3>Onder 't groene mos van 't dakstroo Woonde ons arm, maar blij gezin;<\sentence>
<sentence id=DIE_1900_9.txt_4>Was hij kaal de nest van buiten, Binnen woonde een hemel in.<\sentence>
<sentence id=DIE_1900_9.txt_5>Arm en klein was vaders beurze, Maar zijn hert was gul en groot: Berden stoelen bij de haardstêe, En op tafel roggebrood.<\sentence>
<sentence id=DIE_1900_9.txt_6>In den hoek der wijde schouw, daar Was 't dat vaders zetel stond, Ginds zat moeder stil te spinnen, Wen de grijze boterhond, Met den kop op beide pooten, Goelijk 't plagen gadesloeg, Van ons kleine volk, dat paaiend Moeder een vertelsel vroeg.<\sentence>
<sentence id=DIE_1900_9.txt_7>Twintig jaren is 't geleden...<\sentence>
<sentence id=DIE_1900_9.txt_8>'k Heb op reis zooveel verdaan, En verloren en vergeten: Waar zijn ze allen heengegaan, Die ik scheidend heb verlaten?<\sentence>
<sentence id=DIE_1900_9.txt_9>Trouwe wachter van den weg, Boschden, die ze zaagt vertrekken, Waar zijn ze allen henen, zeg?<\sentence>
<sentence id=DIE_1900_9.txt_10>Weenend knielde Magdalena Op uw ledig graf, o Heer!<\sentence>
<sentence id=DIE_1900_9.txt_11>Op den uitgesleten dorpel Kniel ik, grijze pelgrim, neer.<\sentence>
<sentence id=DIE_1900_9.txt_12>Hier was 't, ja, dat moeder zeide: - 'k Zag ze nooit meer levend weer, De onvergeetbre vrouwe: - Jongen, Tot bij onzen Lieven Heer!<\sentence>
<sentence id=DIE_1900_9.txt_13>Daarom, weg met dat gemijmer!<\sentence>
<sentence id=DIE_1900_9.txt_14>'k Zoek geene ijdle poezij!<\sentence>
<sentence id=DIE_1900_9.txt_15>De argelooze kinderjaren Zijn zoolang, zoolang voorbij;<\sentence>
<sentence id=DIE_1900_9.txt_16>Al mijn dichten, al mijn droomen Helpt geene ouders uit de dood: 't Ging voorbij, lijk al wat aardsch is, Vaders huis met roggebrood!<\sentence>
<sentence id=DIE_1900_9.txt_17>'k Groet u nog dan, leemen wanden, Grijs vervallen strooien dek, Droomend stil bij d'ouden boschden, Altijd op dezelfde plek!<\sentence>
<sentence id=DIE_1900_9.txt_18>Mochte ik nog, een laatste male, Groeten u bij 't stervensuur, En bij moeder dan gaan rusten, Ginder bij den kerkhofmuur.<\sentence>
<sentence id=DIE_1900_9.txt_19>Lod.<\sentence>
<sentence id=DIE_1900_9.txt_20>Mercelis.<\sentence>
<sentence id=DIE_1900_9.txt_21>Brussel, feest van S. Barbara 1899.<\sentence>