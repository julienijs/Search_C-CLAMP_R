<sentence id=DIE_1900_7.txt_1>Joe Chamberlai. 'Van geheel Engeland ben ik de man die het meest met scheldwoorden beladen wordt' zegde Chamberlain eens van zichzelven.<\sentence>
<sentence id=DIE_1900_7.txt_2>Nu zou hij mogen zeggen: Van geheel de wereld.<\sentence>
<sentence id=DIE_1900_7.txt_3>Voor wie 's mans levens nagaat is deze bij 't eerste opzicht een windhaan, sommigen zouden er bijvoegen: een kwakzalver.<\sentence>
<sentence id=DIE_1900_7.txt_4>Hij begint zijne politieke loopbaan als radicaal, republikein en tegenstrever van alle koloniale politiek, In 1873 valt hij hevig Gladstone aan en schrijft dat deze 'een leader zonder programma, een staatsman zonder beginselen is.'<\sentence>
<sentence id=DIE_1900_7.txt_5>In 1881 zien wij hem met Gladstone in hetzelfde ministerie kampen tegen de Torys, de behoudsgezinden.<\sentence>
<sentence id=DIE_1900_7.txt_6>Chamberlain is de groote vriend der Ieren, men beweert dat hij zou willen secretaris van Ierland worden.<\sentence>
<sentence id=DIE_1900_7.txt_7>In 1886 stelt Gladstone de Home Rule voor, anders gezegd het zelfbestuur van Ierland;<\sentence>
<sentence id=DIE_1900_7.txt_8>Chamberlain laat zijn meester in den steek en loopt over tot de behoudsgezinden.<\sentence>
<sentence id=DIE_1900_7.txt_9>Hij die vroeger van geene koloniale politiek wilde weten, staat nu aan 't hoofd van het Jingoïsme en schreeuwt gedurig: Greater Britain!<\sentence>
<sentence id=DIE_1900_7.txt_10>En als men hem dit alles naar 't hoofd slingert, antwoordt hij koel 'I am a practical man', ik ben een practisch mensch.<\sentence>
<sentence id=DIE_1900_7.txt_11>Practisch voor wien?<\sentence>
<sentence id=DIE_1900_7.txt_12>Voor zich zelf?<\sentence>
<sentence id=DIE_1900_7.txt_13>Om zijne groote eerzucht te voldoen of om geld te winnen?<\sentence>
<sentence id=DIE_1900_7.txt_14>Ofwel voor den welstand van den volke?<\sentence>
<sentence id=DIE_1900_7.txt_15>Dat willen wij hier niet onderzoeken.<\sentence>
<sentence id=DIE_1900_7.txt_16>De geschiedenis heeft haar laatste woord over Chamberlain nog niet gezegd, alhoewel zijn leven reeds meermalen beschreven werd.<\sentence>
<sentence id=DIE_1900_7.txt_17>Eene zaak toch moeten wij aanstippen: Engelsche staatsmannen mogen wij met onze Europeesche gedachten niet beoordeelen.<\sentence>
<sentence id=DIE_1900_7.txt_18>Eene Engelsche staatsman heeft geene grondbeginselen, geene princiepen, waarop zijn doen en laten steunt.<\sentence>
<sentence id=DIE_1900_7.txt_19>Hij heeft denkbeelden over eene menigte zaken;<\sentence>
<sentence id=DIE_1900_7.txt_20>die denkbeelden wil hij ten uitvoer brengen.<\sentence>
<sentence id=DIE_1900_7.txt_21>Meent hij daar gemakkelijker toe te komen met te verbranden wat hij vroeger aanbad, hij zal het verbranden en wierook zwaaien voor nieuwe goden.<\sentence>
<sentence id=DIE_1900_7.txt_22>Een denkbeeld, lang gekoesterd, mag hij zelfs laten varen voor een ander, vroeger bestreden.<\sentence>
<sentence id=DIE_1900_7.txt_23>Zoo eene handelwijze komt in Engeland niet vreemd voor.<\sentence>
<sentence id=DIE_1900_7.txt_24>Hebben de grootste Engelsche staatsmannen hun zeil naar den wind niet gespannen en van zienswijze meer dan eens veranderd?<\sentence>
<sentence id=DIE_1900_7.txt_25>Chamberlain's vroegere republikeinsche denkbeelden, zijn stadsocialisme, zijne meening over het kosteloos onzijdig onderwijs, over de scheiding van Kerk en Staat, over de klimmende belasting, over het uitgebreid kiesrecht, over de landkwestie en over vele andere punten van het radicaal programma worden in Engeland door velen niet gedeeld;<\sentence>
<sentence id=DIE_1900_7.txt_26>Chamberlain is geen diplomaat, zijn ontijdig spreken, zijn overdrijven, heeft meer dan eene zaak verbrod;<\sentence>
<sentence id=DIE_1900_7.txt_27>Willem Stead's studiën in zijne Review of Reviews en zijne Annuals schijnen Chamberlain's medeplichtigheid in Jameson's rooftocht bewezen te hebben;<\sentence>
<sentence id=DIE_1900_7.txt_28>zijne tegenwoordige handelwijze met Transvaal wordt door meer dan éen bedaard Engelschman afgekeur en heeft reeds menig menschenleven gekost, zonder veel aarde aan den dijk te brengen.<\sentence>
<sentence id=DIE_1900_7.txt_29>En toch wordt Chamberlain in Engeland als de groote man, als 'onze Joe' gevierd.<\sentence>
<sentence id=DIE_1900_7.txt_30>Hoe komt dat?<\sentence>
<sentence id=DIE_1900_7.txt_31>Chamberlain is een homo novus in de Engelsche politiek, hij is er de man der volksgezinde denkbeelden;<\sentence>
<sentence id=DIE_1900_7.txt_32>voor zijn draaien en keeren had hij steeds eene reden, mocht het nu ook eene schijnreden zijn;<\sentence>
<sentence id=DIE_1900_7.txt_33>daarenboven verbeeldt hij het Engelsch Imperialisme, iets waar zoovele Engelschmans nu hoog mêe oploopen.<\sentence>
<sentence id=DIE_1900_7.txt_34>J. Chamberlain werd geboren te Londen den 8 Juli 1836.<\sentence>
<sentence id=DIE_1900_7.txt_35>Zijn vader was schoenfabrikant;<\sentence>
<sentence id=DIE_1900_7.txt_36>hij liet zijn zoon middelbare studiën doen en bestemde hem voor den handel.<\sentence>
<sentence id=DIE_1900_7.txt_37>In 1854 trok Joe naar Birmingham, bij eenen oom, M. Nettlefold, fabrikant in nagels en schroeven;<\sentence>
<sentence id=DIE_1900_7.txt_38>hij werd aandeelhouder der fabriek en deed zulke goede zaken dat hij twintig jaar later de fabriek aan anderen mocht overlaten: hij was een rijk man.<\sentence>
<sentence id=DIE_1900_7.txt_39>Van nu voort leefde Chamberlain voor niets anders meer dan voor de politiek;<\sentence>
<sentence id=DIE_1900_7.txt_40>eene politieke rol spelen, was zijn oorbeeld.<\sentence>
<sentence id=DIE_1900_7.txt_41>In 1868 was hij lid geworden van den stedelijken raad van Birmingham;<\sentence>
<sentence id=DIE_1900_7.txt_42>in 1873 werd hij tot mayor (burgemeester) gekozen.<\sentence>
<sentence id=DIE_1900_7.txt_43>Chamberlain is de man van Birmingham, daar is zijne sterkte.<\sentence>
<sentence id=DIE_1900_7.txt_44>Wie eene Engelsche nijverheidstad bezocht, weet dat dikwijls de armste menschen in 't midden van de stad wonen;<\sentence>
<sentence id=DIE_1900_7.txt_45>de huizen der welhebbenden staan verder waar groen, licht en lucht is.<\sentence>
<sentence id=DIE_1900_7.txt_46>In opzicht van gezondheid liet Birmingham veel te wenschen over toen Chamberlain aan 't bestuur kwam.<\sentence>
<sentence id=DIE_1900_7.txt_47>Gedurende de vijf en dertig laatste jaar was de bevolking meer dan verdubbeld en niets werd er gedaan voor de openbare gezondheid.<\sentence>
<sentence id=DIE_1900_7.txt_48>Midden in de stad leefde de werkersbevolking opeengehoopt, zonder licht, zonder lucht, zonder water.<\sentence>
<sentence id=DIE_1900_7.txt_49>Gas- en waterdienst waren in handen van maatschappijen die duur lieten betalen;<\sentence>
<sentence id=DIE_1900_7.txt_50>de kleine man stool het water dat hij noodig had.<\sentence>
<sentence id=DIE_1900_7.txt_51>Chamberlain heeft Birmingham herschapen in eene nieuwe stad met breede, luchtige straten, openbare plaatsen, scholen, baden, musea, met licht en met water.<\sentence>
<sentence id=DIE_1900_7.txt_52>In 1848 was het gemiddelde sterftecijfer 30 0/00, in 1890 was het gevallen op 20 0/00.<\sentence>
<sentence id=DIE_1900_7.txt_53>Dit alles heeft geld gekost;<\sentence>
<sentence id=DIE_1900_7.txt_54>stads schuld is vertiendubbeld, toch zijn de belastingen niet te hoog.<\sentence>
<sentence id=DIE_1900_7.txt_55>Om geld te slaan deed Chamberlain den gasdienst door stad overnemen.<\sentence>
<sentence id=DIE_1900_7.txt_56>Ook den waterdienst deed hij door stad afkoopen, hieraan echter mocht er niets gewonnen worden, het water werd aan inkomprijs geleverd.<\sentence>
<sentence id=DIE_1900_7.txt_57>Men heeft Chamberlain dikwijls zijn stadsocialisme verweten en zeker is 't dat het welgelukken van hetgeen hij te Birmingham aanvatte zijn hoofd wat op hol heeft gebracht.<\sentence>
<sentence id=DIE_1900_7.txt_58>Hij zou maar alles door stad willen laten doen en ziet niet in welke misbruiken de gemeentelijke bedrijven gewoonlijk meebrengen.<\sentence>
<sentence id=DIE_1900_7.txt_59>Er moet nochtans gezegd worden dat hij in zijn stadsocialisme gematigder is dan sommige anderen: in 1895, tijdens de kiezingen voor het bestuur van het graafschap van Londen, koos hij partij voor de gematigden tegen de vooruitstrevers.<\sentence>
<sentence id=DIE_1900_7.txt_60>In 1876 werd Chamberlain lid van het Engelsch Parlement.<\sentence>
<sentence id=DIE_1900_7.txt_61>Het mocht vreemd schijnen dat een oud-nagel- en schroevenfabrikant Westminister binnentrad;<\sentence>
<sentence id=DIE_1900_7.txt_62>zoo iets was niet in de gebruiken;<\sentence>
<sentence id=DIE_1900_7.txt_63>hij kwam er als homo novus, als nieuw man, niet enkel ingezien zijn verleden, maar ook ingezien de denkbeelden die hij er verdedigen zou.<\sentence>
<sentence id=DIE_1900_7.txt_64>Chamberlain is er met een radicaal volksgezind programma vooruitgekomen;<\sentence>
<sentence id=DIE_1900_7.txt_65>niet altijd heeft hij elk punt van dit programma met dezelfden gloed vooruitgezet, soms ook heeft hij volgens de omstandigheden iets daaruit laten varen;<\sentence>
<sentence id=DIE_1900_7.txt_66>nam hij den 4 December 1898 de verdediging niet op zich van de Lordskamer?<\sentence>
<sentence id=DIE_1900_7.txt_67>Alles wat hij in zijn schild voert is niet aan te nemen, verre zij van daar;<\sentence>
<sentence id=DIE_1900_7.txt_68>hij heeft den minderen man meer beloofd dan een ernstig staatsman beloven mag;<\sentence>
<sentence id=DIE_1900_7.txt_69>toch blijft het waar dat hij voor velen de volksgezinde denkbeelden in 't Parlement verbeeldt en dat hij aan de volksgezindheid eenen machtigen stoot heeft gegeven, moest hij ze nu somwijlen uit het spoor hebben gebracht.<\sentence>
<sentence id=DIE_1900_7.txt_70>Verscheidene malen heeft Chamberlain in 't Parlement deugdelijk werk verricht.<\sentence>
<sentence id=DIE_1900_7.txt_71>Hij is er als onverschrokken vijand der drankplaag opgetreden, zonder vrees voor de herbergiers-kiezers.<\sentence>
<sentence id=DIE_1900_7.txt_72>Nadat hij het Gothemburgsch stelsel in Zweden was gaan bestudeere, stelde hij in 1877 eene wet voor waarbij het aan de gemeentebesturen zou toegelaten zijn de herbergen af te koopen en zelf den verkoop van drank in handen te nemen om hem alzoo naar goeddunken te kunnen regelen.<\sentence>
<sentence id=DIE_1900_7.txt_73>Het parlement wilde van dit monopolium niet weten;<\sentence>
<sentence id=DIE_1900_7.txt_74>ten andere betaamt het wel dat een gemeentebestuur herbergier worde, vroeg men?<\sentence>
<sentence id=DIE_1900_7.txt_75>Chamberlain antwoordde: 'Ik zelf zou een voorschoot willen aandoen en aan den toog staan, mocht ik hopen alzoo, te Birmingham, wat min dronkaards te hebben.'<\sentence>
<sentence id=DIE_1900_7.txt_76>Van 1880 tot 1885 was Chamberlain minister voor den handel.<\sentence>
<sentence id=DIE_1900_7.txt_77>Hij dreef eene wet door de gemeenten toelatende electrieke verlichting in te voeren, zonder eene bijzondere toelating van de wetgeving te moeten bekomen;<\sentence>
<sentence id=DIE_1900_7.txt_78>door zijn toedoen werd er eene wet op het betalen van het loon van matrozen aangenomen, alsook eene andere op het laden van graanschepen.<\sentence>
<sentence id=DIE_1900_7.txt_79>In 1883 deed hij twee belangrijke wetten doorgaan, eene wet op de uitvindingsbrevetten (patent law) en eene op de faillieten (bankruptcy law).<\sentence>
<sentence id=DIE_1900_7.txt_80>Arme uitvinders konnen tot dan toe maar lastig hunne uitvinding ten nutte maken.<\sentence>
<sentence id=DIE_1900_7.txt_81>Het brevet kostte 177 pond (1 pond = 25 frank).<\sentence>
<sentence id=DIE_1900_7.txt_82>De prijs werd verminderd op 154 pond;<\sentence>
<sentence id=DIE_1900_7.txt_83>bovendien kan nu de uitvinder tegen 4 pond, waarvan hij maar één aanstonds te betalen heeft, een voorloopig brevet krijgen, geldig voor 4 jaar.<\sentence>
<sentence id=DIE_1900_7.txt_84>De bankruptcy act, of wet over de faillissementen, was bestemd om het bedrog te keer te gaan dat hier met de vorige wetgeving maar al te veel woekerde.<\sentence>
<sentence id=DIE_1900_7.txt_85>In 1884 nam Chamberlain een merkelijk deel in de bespreking van een wetsvoorstel over de verzekering van koopvaardijschepen Als een schip oud en versleten wordt, staat er den reeder maar eene zaak te doen.<\sentence>
<sentence id=DIE_1900_7.txt_86>Hij moet het thuis houden en het verkoopen voor brandhout.<\sentence>
<sentence id=DIE_1900_7.txt_87>Hij kan het echter ook de zee inzenden, tot dat het uiteen valt en met man en muis vergaat.<\sentence>
<sentence id=DIE_1900_7.txt_88>De verzekeringmaatschappij betaalt hem de weerde waarvoor het verzekerd was.<\sentence>
<sentence id=DIE_1900_7.txt_89>'t Schijnt dat meer dan een Engelsche reeder met oude schepen fortuin gemaakt heeft, zonder te denken op dezen door de ongelukkige zeevaarders achtergelaten.<\sentence>
<sentence id=DIE_1900_7.txt_90>In een bericht van het Engelsch ministerie lezen wij: 'meer dan 2000 koopvaardijschepen onder Engelsche vlag zijn dit jaar (1868) in zee gezonken, en men mag aannemen dat de helft daarvan ofwel versletene schepen waren ofwel te zwaar geladene koolschepen die voor de kustvaart dienden.'<\sentence>
<sentence id=DIE_1900_7.txt_91>Maar het staatsbestuur liet begaan.<\sentence>
<sentence id=DIE_1900_7.txt_92>Was Engeland niet bij uitstek het land van het 'laisser faire'?<\sentence>
<sentence id=DIE_1900_7.txt_93>Voor de rechtbanken werden meer dan eens scheepsgedingen opgeroepen die den toestand in al zijne akeligheid bloot legden.<\sentence>
<sentence id=DIE_1900_7.txt_94>Zoo bekende een reeder dat hij zijn schip voor 300 pond gekocht had en voor 1000 pond verzekerd.<\sentence>
<sentence id=DIE_1900_7.txt_95>Een ander moest bekennen dat hij voor 7500 pond een schip gekocht had, 2500 pond daarop had betaald en het schip dan voor 10000 pond had verzekerd.<\sentence>
<sentence id=DIE_1900_7.txt_96>Het zonk en 20 man verdronken.<\sentence>
<sentence id=DIE_1900_7.txt_97>Jaren lang had volksvertegenwoordiger Plimsoll binnen en buiten het parlement deze schandelijke misbruiken aangeklaag. De troonrede van 1875 liet hopen dat er maatregelen zouden genomen worden;<\sentence>
<sentence id=DIE_1900_7.txt_98>daar kwam niets van.<\sentence>
<sentence id=DIE_1900_7.txt_99>In 1884 vatte Chamberlain dezelfde zaak aan en vroeg dat de reeder nooit, in geval van schipbreuk, meer trekken zou dan het schip op het oogenblik der schipbreuk weerd was;<\sentence>
<sentence id=DIE_1900_7.txt_100>werd het bewezen dat hij het schip in slechten staat had laten afreizen, instede van eene vergoeding te bekomen, zou hij verantwoordelijk zijn over de menschenlevens, door zijne schuld verloren.<\sentence>
<sentence id=DIE_1900_7.txt_101>Men had echter gerekend zonder den wanhopigen tegenstand der reeders.<\sentence>
<sentence id=DIE_1900_7.txt_102>Het wetsvoorstel werd niet aangenomen.<\sentence>
<sentence id=DIE_1900_7.txt_103>Chamberlain, ontmoedigd, bood aan Gladstone zijn ontslag aan, maar deze kon zijnen minister bedaren;<\sentence>
<sentence id=DIE_1900_7.txt_104>eene commissie werd benoemd om de zaak te onderzoeken en Chamberlain mocht later zijn denkbeeld verwezenlijkt zien.<\sentence>
<sentence id=DIE_1900_7.txt_105>De zegepraal der liberalen tijdens de algemeene kiezingen van 1885 was ten deele aan Chamberlain te danken.<\sentence>
<sentence id=DIE_1900_7.txt_106>Met geestdrift had hij het radicaal programma gepredikt en misschien wel aan de kiezers laten gelooven dat Gladstone en de andere hoofden der partij met hem over dit programma eens waren.<\sentence>
<sentence id=DIE_1900_7.txt_107>Een der bijzonderste punten van dit programma was de landkwestie.<\sentence>
<sentence id=DIE_1900_7.txt_108>De verdeeling van den grondeigendom laat in Engeland veel te wenschen over: een klein getal landlords bezitten bijna al den grond en verhuren dien aan pachters;<\sentence>
<sentence id=DIE_1900_7.txt_109>werklieden kunnen maar lastig een stuksken land vinden om aardappels voor 't huisgezin en eten voor het schaap of de koe te winnen;<\sentence>
<sentence id=DIE_1900_7.txt_110>kleine eigengeërfde boeren komt men in Engeland weinig tegen.<\sentence>
<sentence id=DIE_1900_7.txt_111>Jesse Collings, met Chamberlain volksvertegenwoordiger voor Birmingham, had met de bekende formule 'thee acres and a cow' drie acres grond en eene koe, bij het landvolk veel bijval genoten.<\sentence>
<sentence id=DIE_1900_7.txt_112>Chamberlain's landprogramma komt hierop neer: ten eerste, daar waar het noodig geoordeeld wordt zal de plaatselijke overheid grond mogen aankoopen om hem dan, onder zekere voorwaarden, in kleine brokken aan werklieden en boeren af te staan;<\sentence>
<sentence id=DIE_1900_7.txt_113>willen de eigenaars niet vrijwillig grond verkoopen, de gemeente zal den grond mogen onteigenen mits aan de bezitters de fair value, de ware weerde, te betalen;<\sentence>
<sentence id=DIE_1900_7.txt_114>ten tweede een onderzoek zal gedaan worden over de Enclosure Acts, waardoor maar al te dikwijls de grond van kleine bezitters, die geenen rechtstitel konnen vertoonen, door grootere eigenaars werd ingepalmd;<\sentence>
<sentence id=DIE_1900_7.txt_115>ten derde in Engeland zullen de pachten evenals in Ierland geregeld worden;<\sentence>
<sentence id=DIE_1900_7.txt_116>ten vierde de landlords zullen grootere belastingen betale. Er ware op dit programma nog al een en ander aan te merken;<\sentence>
<sentence id=DIE_1900_7.txt_117>nog meer op de wijze waarop het voorgedragen werd.<\sentence>
<sentence id=DIE_1900_7.txt_118>Zeker is Chamberlain hier de maat te buiten gegaan, hij heeft overdreven, hij heeft bij vele landlieden begeerten doen ontwaken waarvan hij wist, of waarvan hij had moeten weten, dat hij ze niet zou kunnen voldoen.<\sentence>
<sentence id=DIE_1900_7.txt_119>Toch was alles in zijne eischen niet ongegrond;<\sentence>
<sentence id=DIE_1900_7.txt_120>aan het bewind gekomen in 1885, heeft M. Gladstone dit punt van Chamberlain's programma uit het oog verloren, maar de behoudsgezinden die hem opvolgden, namen in 1887 de Allotments Act aan, waardoor het aan de gezondheidsoverheden toegelaten wordt desnoods grond te onteigenen, om dien in vorm van Allotments of kleine stukjes aan werklieden te verhuren.<\sentence>
<sentence id=DIE_1900_7.txt_121>De wet van 27 Juni 1892 over de Small holdings volledigt de Allotments Act.<\sentence>
<sentence id=DIE_1900_7.txt_122>Het bestuur van het graafschap mag land koopen en als kleine hoeven van ten hoogste 50 acres aan landbouwers verkoopen met gemak van betaling.<\sentence>
<sentence id=DIE_1900_7.txt_123>Bij den verkoop moet de kooper 1/5 van den prijs storten, het overige kan hij binnen de 50 jaar afleggen.<\sentence>
<sentence id=DIE_1900_7.txt_124>Het zij hier terloops gezegd dat deze twee wetten geen merkelijken uitslag gehad hebbe. Er blijft ons nog na te gaan hoe Chamberlain zijne handelwijze tegenover de Ieren en tegenover Gladstone wettigt, en hoe hij imperialist werd.<\sentence>
<sentence id=DIE_1900_7.txt_125>Toen Chamberlain in Gladstone's ministerie zetelde (1880-85) deelde hij in al de gedachten van den meester.<\sentence>
<sentence id=DIE_1900_7.txt_126>Gladstone was Ierland niet ongenegen;<\sentence>
<sentence id=DIE_1900_7.txt_127>Chamberlain knoopte betrekkingen aan met de Iersche hoofdmannen, bijzonder met Parnell en hoopte zelfs eene verstandhouding tusschen Engeland en Ierland te kunnen teweegbrengen.<\sentence>
<sentence id=DIE_1900_7.txt_128>Toen Gladstone nog niet zeker wist wat met Ierland aan te vangen, had Chamberlain zijn plan.<\sentence>
<sentence id=DIE_1900_7.txt_129>Ik geloof, schreef hij in 1885 aan de Iersche hoofdmannen, dat sommige zaken, alhoewel niet van plaatselijken aard in den engen zin van het woord, nochtans ter plaatse zelf, in Ierland, moeten opgelost worden.<\sentence>
<sentence id=DIE_1900_7.txt_130>Zoo iets kan het Engelsche parlement niet doen ter bevrediging van het Iersche volk.<\sentence>
<sentence id=DIE_1900_7.txt_131>Tot die zaken behooren, om te beginnen, de school- en landkwestie, en ik zou niet aarzelen ze toe te vertrouwen aan eenen Ierschen Raad, geheel en gansch onafhankelijk van het Engelsch Staatsbestuur.<\sentence>
<sentence id=DIE_1900_7.txt_132>Een dergelijke Raad zou ook kunnen beslissen over de kwestie der ijzerenwegen en andere vervoermiddelen en zou natuurlijk het recht hebben belastingen in Ierland te heffen.<\sentence>
<sentence id=DIE_1900_7.txt_133>Den 8 April 1886 stelde Gladstone zijn Home Rull Bill voor, waardoor aan Ierland een zelfbestuur toegekend werd met eigene Kamers.<\sentence>
<sentence id=DIE_1900_7.txt_134>Ierland zou ophouden in het Engelsch parlement vertegenwoordigd te zijn en zou voor zijne zaken zorgen.<\sentence>
<sentence id=DIE_1900_7.txt_135>Ter zelfder tijd stelde Gladstone voor dat het Engelsch staatsbestuur aan de Iersche boeren geld zou verschieten om hunne hoeven van de Engelsche landlords af te koopen.<\sentence>
<sentence id=DIE_1900_7.txt_136>Chamberlain, die reeds den 30 Januari 1886 aan Gladstone nopens het Iersche zelfbestuur geschreven had, brak na het voorstellen van deze wetsontwerpen opentlijk met zijnen vroegeren meester af en liep over tot de behoudsgezinden.<\sentence>
<sentence id=DIE_1900_7.txt_137>De Ieren hebben hem dit 'verraad' dikwijls verweten;<\sentence>
<sentence id=DIE_1900_7.txt_138>had Chamberlain zelf aan Parnell niet gezegd dat hij niets had tegen het stichten van eene 'Iersche republiek'?<\sentence>
<sentence id=DIE_1900_7.txt_139>Chamberlain beweert echter dat hij nooit aan Ierland iets anders heeft willen toestaan dan eenen Raad voor de plaatselijke aangelegenheden, terwijl Ierland steeds onder het Engelsch parlement had moeten blijven.<\sentence>
<sentence id=DIE_1900_7.txt_140>Zijn handelwijze in heel deze zaak is nog niet klaar getrokken, het schijnt toch dat hij aan Ierland meer beloofd had dan hij nu wil bekennen.<\sentence>
<sentence id=DIE_1900_7.txt_141>Hij liep dus over tot de behoudsgezinden.<\sentence>
<sentence id=DIE_1900_7.txt_142>Hoe daaruit wijs geworden?<\sentence>
<sentence id=DIE_1900_7.txt_143>Hij ging heulen met lord Salisbury, dien hij eertijds, in 1880, den 'onzedelijksten der politieke mannen' genoemd had!<\sentence>
<sentence id=DIE_1900_7.txt_144>Chamberlain ging niet seffens lord Salisbury ter zijde staan;<\sentence>
<sentence id=DIE_1900_7.txt_145>hij wilde in den beginne de zaken hunnen loop zien nemen.<\sentence>
<sentence id=DIE_1900_7.txt_146>Het Staatsbestuur weze tory, zegde hij den 1n Juni 1887, zijn de maatregelen die het voorstelt liberaal, dan ben ik gansch bereid ze te bespreken, zonder mij over onze vroegere betwistingen te storen.<\sentence>
<sentence id=DIE_1900_7.txt_147>De betrekkingen werden nauwer en nauwer;<\sentence>
<sentence id=DIE_1900_7.txt_148>den 25 November 1891 zat Chamberlain op het stad-huis van Birmingham aan tafel met lord Salisbury en hij stelde dezen aan zijne kiezers voor als eenen trouwen bondgenoot.<\sentence>
<sentence id=DIE_1900_7.txt_149>Nadat in 1892 het parlement ontbonden was, ging Chamberlain met lord Salisbury tegen Gladstone ten strijde.<\sentence>
<sentence id=DIE_1900_7.txt_150>Aan de liberale partij, zegde hij, komt 'de groote glorie toe de voorrechten en beperkingen van allen aard afgeschaft te hebben en den mensch de vrijheid te hebben gegeven vrijelijk zijne kennis en wetenschap te gebruiken';<\sentence>
<sentence id=DIE_1900_7.txt_151>nu echter moet er op sociaal gebied gewerkt worden, en hiertoe zijn, beweert Chamberlain, de behoudsgezinden, gesteund door de afgescheiden liberalen, alleen in staat.<\sentence>
<sentence id=DIE_1900_7.txt_152>Wat ik te Birmingham gedaan heb is veel beter dan de koloniale politiek, die Chypra en Transvaal aan Engeland gaf, zegde Chamberlain in 1880.<\sentence>
<sentence id=DIE_1900_7.txt_153>Hier ook koestert hij nu andere denkbeelden;<\sentence>
<sentence id=DIE_1900_7.txt_154>de koloniale politiek staat nu bij hem op den voorgrond, hij droomt van een grooter Engeland, van nauwere banden tusschen Engeland en zijn koloniën, ja, van een verbond met de Vereenigde Staten van Amerika en met Duitschland!<\sentence>
<sentence id=DIE_1900_7.txt_155>Waarheidshalve moeten wij zeggen dat vele Engelschen in deze laatste tien jaar van zienswijze nopens de koloniale politiek veranderd zijn.<\sentence>
<sentence id=DIE_1900_7.txt_156>Er zijn drie tijdperken te onderscheiden in de betrekkingen van Engeland met de koloniën: een tijdperk van uitbating, soms ook wel van uitbuiting der koloniën ten voordeele van Engeland, het moederland;<\sentence>
<sentence id=DIE_1900_7.txt_157>een tijdperk van onverschilligheid, omstreeks het midden van deze eeuw;<\sentence>
<sentence id=DIE_1900_7.txt_158>handel en nijverheid waren in Engeland in vollen bloei;<\sentence>
<sentence id=DIE_1900_7.txt_159>men was er weinig om de koloniën bekommerd: op voorwaarde hier en daar eene haven te behouden om kolen te laden, zou men zonder leed ze prijsgegeven hebben.<\sentence>
<sentence id=DIE_1900_7.txt_160>Wij zijn nu in het derde tijdperk, de toestand voor Engeland is gewijzigd, zijn landbouw kwijnt, zijn handel heeft door de vreemde mededinging veel te lijden, het Made in Germany is maar al te veel bewaarheid;<\sentence>
<sentence id=DIE_1900_7.txt_161>ook op zee wordt Engelands meesterschap betwist, de Duitsche keizer droomt van eene machtige vloot.<\sentence>
<sentence id=DIE_1900_7.txt_162>Waarom zou Engeland zich met zijne koloniën niet verstaan om de banden die hen onderling verbinden wat nauwer toe te halen?<\sentence>
<sentence id=DIE_1900_7.txt_163>Waarom b.v. met de bijzonderste koloniën die een eigen bestuur hebben, Canada, Australie, Nieuw Zeeland en de Kaap geen handelsverbond gesloten?<\sentence>
<sentence id=DIE_1900_7.txt_164>Het denkbeeld schijnt natuurlijk, maar is niet gemakkelijk om te verwezenlijken.<\sentence>
<sentence id=DIE_1900_7.txt_165>Engeland zou den invoer van zijne waren in de koloniën willen bevoorrecht zien;<\sentence>
<sentence id=DIE_1900_7.txt_166>maar op zijne beurt zou het aan de voortbrengselen van de koloniën eenige voordeelen moeten toestaan.<\sentence>
<sentence id=DIE_1900_7.txt_167>Engeland zou dus van het vrijhandelstelsel moeten afzien en daarvoor zijn de gemoederen nog niet rijp.<\sentence>
<sentence id=DIE_1900_7.txt_168>Engeland zou ook wel willen dat de koloniën in de onkosten der legermacht, bijzonder der vloot bijdroegen;<\sentence>
<sentence id=DIE_1900_7.txt_169>maar die betaalt, mag weten wat met zijn geld gedaan wordt;<\sentence>
<sentence id=DIE_1900_7.txt_170>zouden de koloniën dan niet in het Engelsch parlement moeten vertegenwoordigd zijn?<\sentence>
<sentence id=DIE_1900_7.txt_171>Dit zijn moeilijkheden die niet onoverwinbaar zijn, maar waartegen het Imperialisme wellicht nog eenigen tijd zal stuiten.<\sentence>
<sentence id=DIE_1900_7.txt_172>Het Imperialisme heeft veel aanhangers in Engeland, maar voor allen is dit woord niet gelijkbeteekenend.<\sentence>
<sentence id=DIE_1900_7.txt_173>Sommigen verstaan door Imperialisme enkel het behoud van de huidige bezittingen, en misschien een nauwer verband tusschen hen en het moeder-lan;<\sentence>
<sentence id=DIE_1900_7.txt_174>anderen, waaronder Chamberlain, willen de bezittingen vermeerderen;<\sentence>
<sentence id=DIE_1900_7.txt_175>Greater Britain is hun strijdkreet.<\sentence>
<sentence id=DIE_1900_7.txt_176>Handel en nijverheid doen bloeien is bijdragen tot het oplossen der maatschappelijke zaak, zegt Chamberlain;<\sentence>
<sentence id=DIE_1900_7.txt_177>daarom wil hij nieuwe uitwegen vinden.<\sentence>
<sentence id=DIE_1900_7.txt_178>Zijne handelwijze tegenover Transvaal toont genoeg dat alle middelen om die te vinden hem goed zijn.<\sentence>
<sentence id=DIE_1900_7.txt_179>Ziedaar eene korte schets over J. Chamberlain.<\sentence>
<sentence id=DIE_1900_7.txt_180>Zijn leven in volle waarheid beschrijven is nog niet mogelijk, te veel zaken moeten nog klaar worden getrokken.<\sentence>
<sentence id=DIE_1900_7.txt_181>Wat wij er over weten laat ons toe hem voor te stellen als een nieuw man in de Engelsche staatkunde, prediker van het 'Evangelie van de politieke menschlievendheid' zooals hij zelf zegt, voor wien alle middelen goed zijn, eerzuchtig boven mate, staatsman zonder beginselen, zonder opleiding, veel te veel ingenomen met het denkbeeld van Engelands voortreffelijkheid.<\sentence>
<sentence id=DIE_1900_7.txt_182>E. Vliebergh.<\sentence>
<sentence id=DIE_1900_7.txt_183>Naar aanleiding van: Achille Viallate J. Chamberlain.<\sentence>
<sentence id=DIE_1900_7.txt_184>Paris, F. Alcan 1899.<\sentence>
<sentence id=DIE_1900_7.txt_185>Hierover een lezensweerd artikel in The Comtemporary Review, December 1899: Liberal Imperialism and the Transvaal war.<\sentence>
<sentence id=DIE_1900_7.txt_186>(1) Zie hierover Publication de la Société Suédoise de tempérance, II Résultats du Système de Gothembourg par Sigfrid Wieselgren.<\sentence>
<sentence id=DIE_1900_7.txt_187>Traduit du Suédois.<\sentence>
<sentence id=DIE_1900_7.txt_188>Stokholm, P.A. Norstedt & Söner, 1898.<\sentence>
<sentence id=DIE_1900_7.txt_189>(1) Zie over Plimsoll een artikel van B. Katscher in Arbeiterwohl, Neunzehnter Jahrg.<\sentence>
<sentence id=DIE_1900_7.txt_190>Heft 8 u. 9, 200ste-205ste bladz.<\sentence>
<sentence id=DIE_1900_7.txt_191>(1) Zie hierover Arthur Raffalovich, La Ligue pour la défense de la liberté et de la propriété en Angleterre et le Socialisme agraire de M. Chamberlain.<\sentence>
<sentence id=DIE_1900_7.txt_192>Paris, Guillaumain, 1886.<\sentence>
<sentence id=DIE_1900_7.txt_193>Zie hieromtrent A. Souchon, La propriété paysanne, Paris, L. Larose 1899, 153ste en volg. bl. The Contemporary Review, December 1899.<\sentence>
<sentence id=DIE_1900_7.txt_194>Artikel: Liberal Imperialism and the Transvaal War.<\sentence>