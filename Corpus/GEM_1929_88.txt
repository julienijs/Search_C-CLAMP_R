<sentence id=GEM_1929_88.txt_1>Hagel Maak recht wat krom is.<\sentence>
<sentence id=GEM_1929_88.txt_2>Men is zoo vrij geweest mij te vragen naar wat ik dacht over 'de veranderde methode van Boekenschouw'.<\sentence>
<sentence id=GEM_1929_88.txt_3>Ik weet geen beter antwoord, dan de volgende aanhaling uit mijn lievelingsschrijver Alfred Jarry: De la dispute du signe Plus et du signe Moins le R.P. Ubu, de la Cie de Jésus ancien roi de Pologne a fait un grand livre qui a pour titre César Antechrist, où se trouve la seule démonstration pratique par l'engin mécanique dit bâton à physique de l'identité des contraires.<\sentence>
<sentence id=GEM_1929_88.txt_4>Jarry wist het wel!<\sentence>
<sentence id=GEM_1929_88.txt_5>A.H. Les femmes savantes.<\sentence>
<sentence id=GEM_1929_88.txt_6>Toen ik een vorige maal hier sprak over Ellen Russe en haar ridicule bemoeizucht inzake litteratuur, iets waar ze juist zooveel te maken heeft, als ik met luiers, dacht ik niet alweer zoo snel de gast te zullen zijn van de vrouwenclub.<\sentence>
<sentence id=GEM_1929_88.txt_7>Het zijn thans Phemia en Johanna die ik ten dans geleid.<\sentence>
<sentence id=GEM_1929_88.txt_8>Ellen had iets dweeperigs, iets sentimenteels, iets roerends, iets tragisch over zich.<\sentence>
<sentence id=GEM_1929_88.txt_9>Ze stond midden in de strijd, sprak Fransch, Duitsch en Engelsch, en schreef in Boekenschouw.<\sentence>
<sentence id=GEM_1929_88.txt_10>Maar ditmaal zijn het de struische Phemia en de pientere Johanna, waartusschen ik wandel als de geknepen cent.<\sentence>
<sentence id=GEM_1929_88.txt_11>Ze schrijven allebei, maar dat is dan ook het eenigste wat ze met Ellen gemeen hebben.<\sentence>
<sentence id=GEM_1929_88.txt_12>Ze hebben verder niets van Ellen's slappedanigheid;<\sentence>
<sentence id=GEM_1929_88.txt_13>en daarbij spreekt Ellen in haar werk soms over haar man, iets, wat Phemia en Johanna nooit zouden doen.<\sentence>
<sentence id=GEM_1929_88.txt_14>Phemia is betrekkelijk bekend.<\sentence>
<sentence id=GEM_1929_88.txt_15>En ze heeft een onwaarschijnlijk aantal broers die betrekkelijk bekend zijn.<\sentence>
<sentence id=GEM_1929_88.txt_16>Verder?<\sentence>
<sentence id=GEM_1929_88.txt_17>Ze moet niet aardig zijn in de omgang, maar ja, dat zeggen ze van mij ook.<\sentence>
<sentence id=GEM_1929_88.txt_18>Ik kende haar al jaren als dichteres: muschjes weten jullie al, ik ga uit logeeren .<\sentence>
<sentence id=GEM_1929_88.txt_19>enz., en als ontwerpster van kinderspeelgoed en kalenders.<\sentence>
<sentence id=GEM_1929_88.txt_20>Verder schreef ze eens jeugdherinneringen in 'Jong Leven', waaruit ik me alleen herinner dat ze, nog heel jong, al trampaard wilde worden.<\sentence>
<sentence id=GEM_1929_88.txt_21>Een wensch die haar ongetwijfeld een nuttige en volstrekt afgebakende loop-baan gegeven zou hebben.<\sentence>
<sentence id=GEM_1929_88.txt_22>Nu ze echter nimmer die kans heeft gekregen om te draven, krijgt ze toch de kolder en slaat op hol.<\sentence>
<sentence id=GEM_1929_88.txt_23>En de Katholieke Vrouw geeft haar gelegenheid van de leidsels te schuimen.<\sentence>
<sentence id=GEM_1929_88.txt_24>En tegen welke hindernis denkt U nu dat Phemia zal gaan stormen?<\sentence>
<sentence id=GEM_1929_88.txt_25>Het is niet te gelooven!<\sentence>
<sentence id=GEM_1929_88.txt_26>Nu gaat ze niet tegen Helman of Kuyle te keer, en schrijft iets in de geest van: 'ik las de laatste Gemeenschap en geef Helman en Kuyle langs dezen weg nog een keer te kennen dat het schurken en ploerten zijn.'<\sentence>
<sentence id=GEM_1929_88.txt_27>Neen, nu gaat ze (God, mijn pen trilt van verontwaardiging!)<\sentence>
<sentence id=GEM_1929_88.txt_28>een seksegenoot, een toekomstig lid van 'de vrije vrouw', een bloemzoet, mooi, lief, braaf, kerksch en sober meisje als Mien Proost te lijf.<\sentence>
<sentence id=GEM_1929_88.txt_29>De eene wrou tegen de andere wrou!<\sentence>
<sentence id=GEM_1929_88.txt_30>Stel je voor dat ik nu bijv. van Wijnbergen zoo wilde be-schrijven.<\sentence>
<sentence id=GEM_1929_88.txt_31>Ik zou toch op het laatste oogenblik de man en de ridder nog in hem zien, en zou het niet doen.<\sentence>
<sentence id=GEM_1929_88.txt_32>Maar in Phemia is deze zachtheid, deze teere, innige, fijn besnaarde ontvankelijkheid gedood.<\sentence>
<sentence id=GEM_1929_88.txt_33>Wat heeft mej.<\sentence>
<sentence id=GEM_1929_88.txt_34>Proost voor kwaad gedaan?<\sentence>
<sentence id=GEM_1929_88.txt_35>Dat zij zoo intelligent is?<\sentence>
<sentence id=GEM_1929_88.txt_36>Dat zij liever verzen schrijft dan zich op jonge Vrouwenbond sociaal te laten koejonneeren?<\sentence>
<sentence id=GEM_1929_88.txt_37>Of dat zij beter schrijft dan Phemia?<\sentence>
<sentence id=GEM_1929_88.txt_38>Dan kan deze ook wel tegen de minste onzer beschermelingen te keer gaan.<\sentence>
<sentence id=GEM_1929_88.txt_39>En dan die toon!<\sentence>
<sentence id=GEM_1929_88.txt_40>Phemia Molkenboer voor Jeruzalem, met grieksch vuur en donderbussen gewapend.<\sentence>
<sentence id=GEM_1929_88.txt_41>Ze is al aan het tweede vervolg en we wachten op de rest.<\sentence>
<sentence id=GEM_1929_88.txt_42>Ik ben blij dat mej.<\sentence>
<sentence id=GEM_1929_88.txt_43>Proost in de bergen is en ze niet hoeft te lezen hoe Phemia zich vergat...<\sentence>
<sentence id=GEM_1929_88.txt_44>Foei!<\sentence>
<sentence id=GEM_1929_88.txt_45>Ik zou heusch nog eens met de Leidensche paardentram gaan onderhandelen.<\sentence>
<sentence id=GEM_1929_88.txt_46>De 'Nieuwe Rotterdammer', juister: de redactie van de 'Nieuwe Rotterdammer', heeft een zwak voor vrouwen.<\sentence>
<sentence id=GEM_1929_88.txt_47>Een zwak dat zij, bijvoorbeeld, met de redactie van 'De Gemeenschap' deelt.<\sentence>
<sentence id=GEM_1929_88.txt_48>Maar de Nieuwe Rotterdammer laat zich door deze uitgesproken sympathie voor het teedere deel dezer wereld verleiden tot rare dingen Zoo zijn daar bijvoorbeeld de vrouwen en de kunst.<\sentence>
<sentence id=GEM_1929_88.txt_49>Zoo lang deze connectie geen andere gevolgen heeft dan een five o'clock essay over mystiek in modern glaswerk en de eeuwige waarden in een Quellinus-batik soit<\sentence>
<sentence id=GEM_1929_88.txt_50>Maar men moet toch niet zoomaar een vrouw op de kunst loslaten.<\sentence>
<sentence id=GEM_1929_88.txt_51>Een paar weken geleden gaf de redactie vijftig regels ruimte cadeau aan Jo(hanna) Zwartendijk.<\sentence>
<sentence id=GEM_1929_88.txt_52>En wat zien wij gebeuren?<\sentence>
<sentence id=GEM_1929_88.txt_53>Wat gaat Johanna doen?<\sentence>
<sentence id=GEM_1929_88.txt_54>Hoe zal zij de wereld verbaasd doen staan en de roep door Holland jagen: Johanna Z. heeft gesproken, de Rotterdammer is niet meer van gisteren?<\sentence>
<sentence id=GEM_1929_88.txt_55>Zal Johanna gaan schrijven over de col pointu, over biberette-revers en duchessesvoering?<\sentence>
<sentence id=GEM_1929_88.txt_56>Zal zij onder de bescheiden naam van rozesmarijn de lezers van de 'Nieuwe Rotterdammer Crt.' vertellen dat vlekken in een licht tafelkleed, wanneer niet verouderd, kunnen worden verwijderd met z.g. sterk water en een lichte zoutzuuroplossing?<\sentence>
<sentence id=GEM_1929_88.txt_57>Neen!<\sentence>
<sentence id=GEM_1929_88.txt_58>Maar wat zien wij dan gebeuren?<\sentence>
<sentence id=GEM_1929_88.txt_59>Johanna neemt haar pen ter hand en schenkt zich faam door 't gansche land.<\sentence>
<sentence id=GEM_1929_88.txt_60>Zij neemt Wendingen en staart met vurige interesse naar de omslag.<\sentence>
<sentence id=GEM_1929_88.txt_61>Het is haar niet duidelijk.<\sentence>
<sentence id=GEM_1929_88.txt_62>(Ons ook niet).<\sentence>
<sentence id=GEM_1929_88.txt_63>Dan .<\sentence>
<sentence id=GEM_1929_88.txt_64>Op dit moment had ze nog weg kunnen snellen naar een lunchroom om daar voor haar vijftig regels de nieuwste recepten van de Sodasfountain te vragen.<\sentence>
<sentence id=GEM_1929_88.txt_65>Maar ziet...<\sentence>
<sentence id=GEM_1929_88.txt_66>zij slaat Wendingen open.<\sentence>
<sentence id=GEM_1929_88.txt_67>Zij ziet vormen en afbeeldingen.<\sentence>
<sentence id=GEM_1929_88.txt_68>Het is haar niet duidelijk.<\sentence>
<sentence id=GEM_1929_88.txt_69>Het is haar onduidelijk.<\sentence>
<sentence id=GEM_1929_88.txt_70>Het is van Ossip Zadkine.<\sentence>
<sentence id=GEM_1929_88.txt_71>Dat moet een communist zijn.<\sentence>
<sentence id=GEM_1929_88.txt_72>Zij ziet de poging tot revolutie er achter.<\sentence>
<sentence id=GEM_1929_88.txt_73>Bij haar thuis hadden ze aan de eene kant een Sevressherderin op de schoorsteen, en aan de andere kant een 'bronzen beeld, voorstellende de arbeid, in de persoon van een smid met hamer en aambeeld'.<\sentence>
<sentence id=GEM_1929_88.txt_74>Het was Johannas artistieken zin die maakte dat er geen twee bronzen beelden en geen twee herderinnen waren.<\sentence>
<sentence id=GEM_1929_88.txt_75>Haar moeder liet dat oogluikend toe.<\sentence>
<sentence id=GEM_1929_88.txt_76>Haar vader vond het artistieke kunsten.<\sentence>
<sentence id=GEM_1929_88.txt_77>Nu luikt Johanna de oogen over Wendingen en heeft kunsten zonder artistiek te zijn.<\sentence>
<sentence id=GEM_1929_88.txt_78>Zij heeft een vriendin in Pulchri Studio en leest de Werkende Vrouw.<\sentence>
<sentence id=GEM_1929_88.txt_79>Deze vreemde rus, Zadkine, moet een bedrieger zijn.<\sentence>
<sentence id=GEM_1929_88.txt_80>Johanna is het met zich zelf eens.<\sentence>
<sentence id=GEM_1929_88.txt_81>Zij neemt twee vellen Uilenpost en vult haar vijftig regels.<\sentence>
<sentence id=GEM_1929_88.txt_82>Die gaan naar de Nieuwe Rotterdammer.<\sentence>
<sentence id=GEM_1929_88.txt_83>Ziezoo.<\sentence>
<sentence id=GEM_1929_88.txt_84>Dat is dat. Nu nog het caramel-recept voor mevrouw Stommerik overschrijven.<\sentence>
<sentence id=GEM_1929_88.txt_85>Met dit al doet de kunstredactie van de Nieuwe Rotterdammer Courant wijzer zich niet meer de risé te maken van haar lezers.<\sentence>
<sentence id=GEM_1929_88.txt_86>Zadkine, die een wereldreputatie geniet en de bewondering van een paar werelddeelen in ontvangst neemt, door deze juffrouw aan te laten blaffen als ware hij een gevaarlijke en onbekende dolle hond.<\sentence>
<sentence id=GEM_1929_88.txt_87>Dat die juffrouw nooit vroeger een van de dertig boeken zag, welke over Zadkine verschenen is haar eigen stommiteit.<\sentence>
<sentence id=GEM_1929_88.txt_88>Dat ze niet eerder van deze plastiek hoorde ...<\sentence>
<sentence id=GEM_1929_88.txt_89>Och laten we er niet verder over praten.<\sentence>
<sentence id=GEM_1929_88.txt_90>Met dat al blijft het een rare geschiedenis ...<\sentence>
<sentence id=GEM_1929_88.txt_91>Beelden zijn geen caramels.<\sentence>
<sentence id=GEM_1929_88.txt_92>En plastiek is geen vlekkenwater.<\sentence>
<sentence id=GEM_1929_88.txt_93>KUYLE.<\sentence>
<sentence id=GEM_1929_88.txt_94>De volgende maal zal ik nog een tuiltje van deze nederige viooltjes met wortel en tak uitrukken.<\sentence>
<sentence id=GEM_1929_88.txt_95>Repelaer van Driel, Rietje zus en Miesje zoo .<\sentence>
<sentence id=GEM_1929_88.txt_96>K. <\sentence>